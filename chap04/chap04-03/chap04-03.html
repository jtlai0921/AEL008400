<html> 
  <head>
    <title> 道德經 </title>
  </head>
  <body>
     <center> <h1><i><b> 老子 道德經  <br></b></i></h1> </center>       
　　　<pre>
      <h2>第一章</h2>       
     「道可道，非常道，名可名，非常名。無名，天地之始，有名，萬物之母
     。故常無欲以觀其妙，常有欲以觀其徼，此兩者同出而異名，同謂之玄
     ，玄之又玄，眾妙之門。」
     <p>
     <hr>       
     <h2>第二章</h2>
     
     「天下皆知美之為美，斯惡已。
     皆知善之為善，斯不善已。
     故有無相生，難易相成，長短相形，高下相傾，音聲相和，前後相隨；
     是以聖人處無為之事，行不言之教，萬物作焉而不辭；
     生而不有，為而不恃，功成而弗居；
     夫唯弗居，是以不去。」
     <p>
     </pre> 
  </body>
</html>